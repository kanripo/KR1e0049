# -*- mode: mandoku-view; -*-
#+TITLE: 春秋王霸列國世紀編
#+DATE: 2015-08-24 22:14:25.192059
#+PROPERTY: ID KR1e0049
#+PROPERTY: BASEEDITION WYG    
#+PROPERTY: JUAN 卷二
<pb:KR1e0049_WYG_002-1a>¶
欽定四庫全書¶
　春秋王霸列國世紀編卷二　宋　李琪　撰¶
　一列國同姓世紀　蔡¶
蔡周蔡叔子蔡仲之後也蔡仲克庸祗德周公以為卿¶
士蔡叔既没乃命諸王邦諸蔡仲越九世而宣公考父¶
立宣公二十八年為魯隠元年春秋終始蔡十二公訖¶
於成公十年由成公以降歴三世而楚恵王滅蔡¶
　隱元(宣二十八年/)　　　四伐鄭　伐鄭¶
<pb:KR1e0049_WYG_002-1b>¶
　　八考父卒　葬宣公(蔡桓侯元年以蔡/季請諡獨書侯)¶
　　十伐戴¶
　桓二鄭㑹鄧　　　　　五從王伐鄭¶
　　六殺陳佗　　　　　十一柔宋陳盟折¶
　　十四宋以伐鄭　　　十六㑹伐鄭¶
　　十七封人卒(哀公/元年)　　　季自陳歸蔡　葬桓侯¶
　莊五㑹伐衞　　　　　八次郎以俟¶
　　十荆敗莘以獻舞歸(史記謂哀侯留/於楚九年卒)¶
<pb:KR1e0049_WYG_002-2a>¶
　　十三㑹北杏　　　　十四荆入¶
　　二十(蔡穆公元年表/載是年始立)¶
　僖四㑹八國侵潰　　　十四肸卒(莊元/)¶
　　十九㑹盟齊　　　　二十一㑹盂¶
　　二十七圍宋　　　　二十八㑹盟踐土　㑹温¶
　　二十九盟翟泉¶
　文十次厥貉　　　　　十五晉郤缺伐入¶
　　十六(文公/元)¶
<pb:KR1e0049_WYG_002-2b>¶
　宣十七申卒　葬文公(景公/元)¶
　成八晉欒書侵¶
　襄八鄭侵獲燮　　　　二十殺燮　履出奔楚¶
　　二十四伐鄭　　　　二十六伐鄭¶
　　二十七㑹宋　　　　三十世子般弑君固¶
　　　葬景公(靈公/元)¶
　昭元㑹虢　　　　　　四㑹申伐吳¶
　　五伐吳　　　　　　十一楚誘般殺于申¶
<pb:KR1e0049_WYG_002-3a>¶
　　　楚圍滅執世子有歸用(冬楚子城陳蔡不羹/使公子弃疾為蔡公)¶
　　十三(平元/)廬歸　蔡靈公¶
　　十五朝吳出奔鄭　　二十廬卒¶
　　二十一葬平公(蔡侯朱立當國一年為國/所逐故不改元不稱諡)¶
　　　朱出奔楚(楚費无極求貨于東國使蔡人立/朱而出東國是為悼公  邾公元)¶
　　三十三東國卒于楚(昭公/元)　吳敗師雞父¶
　定四㑹召陵侵楚　公孫姓滅沈以嘉歸殺之¶
　　　楚圍　以吳及楚戰柏舉楚敗績(蔡欲報楚也/不以晉而以)¶
<pb:KR1e0049_WYG_002-3b>¶
　　　(吳晉事亦可知矣此/所以卒有黄池之㑹)¶
　　五歸粟¶
　哀元楚陳隨許圍　　　二遷州來　殺大夫駟¶
　　三放大夫獵于吳　　四盗殺申　辰出奔吳¶
　　　殺大夫姓霍　　　　葬昭公(成公/元)¶
　　十四(終成公十年成公十/九年卒聲公繼立)¶
序蔡世紀曰蔡何以始乎同姓昔者蔡衛嘗争長矣萇¶
𢎞曰蔡叔康叔之兄也先衛不亦可乎則蔡固宗盟之¶
<pb:KR1e0049_WYG_002-4a>¶
長也蔡以宗盟之長乃甚略之何哉蔡以十二公而卒¶
書于冊者惟六君稽其行事闕而不備春秋之義同奬¶
宗國豈固置厚薄於其間蓋蔡以神明之胄其汙於事¶
楚而不能反者春秋以僣王外楚而顧從之此其不足¶
於蔡歟夫蔡事雖略而聖人備著其始末焉不獨係一¶
蔡之盛衰而中國消長之形荆楚强弱之端皆可尋矣¶
蔡之始事録于經曰蔡侯鄭伯㑹于鄧始懼楚也蔡之¶
終事録於經曰蔡遷州來圖避楚也則蔡之始終不靖¶
<pb:KR1e0049_WYG_002-4b>¶
者皆以楚故也楚之始事録于經曰荆敗蔡師于莘楚¶
之終事緑于經曰楚子陳侯隨侯許男圍蔡則楚之終¶
始用事者又皆以蔡故也齊晉之伯其始事録于經曰¶
侵蔡遂伐楚盟于召陵治蔡之黨楚也其終事録于經¶
曰㑹于召陵侵楚以蔡之請伐楚也則中國之始終用¶
師者皆以蔡故也原始占終則蔡固有闗於春秋之世¶
變不可不察也大抵蔡邇於楚而親於楚事楚愈堅而¶
蒙楚之害愈深蔡逺於中國而踈於中國其貳中國最¶
<pb:KR1e0049_WYG_002-5a>¶
甚而中國亦無力以及蔡凡中國之糾合夏盟諸侯狎¶
至而蔡獨不附凡楚之撓敗王略諸侯莫從而蔡獨先¶
與方蔡宣桓二公之初從王伐鄭則猶修勤王之職也¶
㑹于鄧盟于折㑹于曹則猶交諸侯玉帛之好也伐鄭¶
伐戴伐衛則猶同諸侯兵車之㑹也自敗莘以來五年¶
兩被荆師哀侯蒙塵不返其臣不能告於同盟厲復讎¶
之大義乃甘為楚向釋戴天之至怨納肘腋之深交由¶
是渙然與中國離矣齊桓稱伯蔡僅一從北杏之㑹穆¶
<pb:KR1e0049_WYG_002-5b>¶
莊以後行李不至贄幣不通雖召陵加師國潰而無從¶
夏之志齊桓終不得致蔡於盟㑹齊桓既没晉文未興¶
楚成抗衡北方蔡是攝是賛十九年楚盟齊則蔡首偕¶
至二十一年楚㑹盂則蔡復偕至二十七年楚圍宋則¶
蔡又偕至何不移所以事楚者加於事齊而反忘其讎¶
楚而服楚哉城濮之戰楚既大創蔡始改圖晉之三㑹¶
黽勉周旋踐土載書曰晉重蔡午藏在周府列國皆能¶
道之則蔡之子孫世踐舊盟可也奈何蔡莊身自背之¶
<pb:KR1e0049_WYG_002-6a>¶
晉文即世無復向晉至文十年厥貉之次遂執干戈挾¶
楚穆為窺宋之謀十五年晉郤缺討其不與新城之㑹¶
蔡雖黽勉從城下之盟貳晉如故也文公方謀事晉畏¶
楚不得行而卒景靈不紹文志反堅於與楚成六年欒¶
書之師方渉蔡鄙而楚申息之救已至蔡自以附楚為¶
良圖也晉悼之興列國悚焉如陳如鄭相率事晉矣蔡¶
且安於楚之宇下襄八年鄭以晉命侵蔡獲公子燮而¶
楚復興子囊之師為蔡仇鄭悼公得陳鄭而力已疲矣¶
<pb:KR1e0049_WYG_002-6b>¶
所以姑置蔡於不問晉平之出蔡之大臣病於楚令之¶
無常將改事晉以利蔡可謂忠計矣當時反曰異謀誤¶
國讙而殺之夫蔡之君臣䧟溺於從楚去順效逆不知¶
其非而反以即華為悖冝其錮於黨楚而不返也或謂¶
蔡在春秋中世國勢單弱剪焉無以自通於夏盟然宋¶
虢二會晉楚各以其從交相見蔡公孫歸生首以楚屬¶
攘臂於列國大夫之上而陳鄭莫之敢抗則蔡非不能¶
堅随北方兄弟之國也靈公有篡弑之惡懼中夏之討¶
<pb:KR1e0049_WYG_002-7a>¶
奉楚最勤昭四年申之㑹書曰楚子蔡侯其伐吳滅賴¶
又書曰楚子蔡侯五年伐吳復書曰楚子蔡侯蔡楚之¶
相得未有若靈公之至也閲六年而楚子誘蔡靈公于¶
申矣以為未快也又刑其士七十人矣復未足也而用¶
隠太子岡山矣滅蔡以封弃疾矣蔡之蒙禍亦未有若¶
靈公之極也方蔡人誅公子燮之謀自以事楚為百世¶
之利豈知君戮國夷冡嗣俱屠從楚之報乃至如是哉¶
晉昭公大合八國于厥慭將以救蔡不能振旅反使卑¶
<pb:KR1e0049_WYG_002-7b>¶
辭請蔡于楚楚虔方張晉既不能弭蔡之難楚虔既殞¶
晉又不能復蔡之祀終焉蔡廬以弃疾之命復國則蔡¶
之存亡廢興皆宅命于楚而中國安得有之乎蔡廬以¶
隠世子之適嗣岡山之痛獨忘之邪流涕而枕戈猶未¶
晩也掩恥事讎則天理絶而人道不能立矣蔡朱東國¶
之廢置專於楚費無極之言夫廢君立君國之大事而¶
楚之小臣得以制之是楚之鄙邑也蔡何國之為蔡昭¶
抱累世之憾復以一裘一佩之微遭三年拘郢之辱沈¶
<pb:KR1e0049_WYG_002-8a>¶
玉璧以絶楚質愛子以請晉氣憤而情激使中國有伯¶
雖加恵於蔡伸義於楚則蠻荆無奸夏之患宗國無濟¶
漢之辱矣召陵之役晉人求貨而辭蔡諸侯侵楚之師¶
不出楚人圍蔡之師反至柏舉之戰入郢之師遂使蔡¶
人假手於吳以釋楚憾楚禍既深蔡憂未巳是以哀元¶
年楚復圍蔡使蔡人男女以辨疆於江汝之間蔡之傾¶
覆是懼謀徙州來哭墓而遷君臣相戕以及公孫翩之¶
禍迄春秋以後蔡終為楚所并蓋蔡之依楚如鹿豕逃¶
<pb:KR1e0049_WYG_002-8b>¶
於餧虎之側將以求安其不噬囓不止也夫以中國諸¶
侯雖有即楚者犧牲待於二竟未有如蔡之附楚而不¶
變者也然蔡之五禍皆楚實為之楚文之執獻舞蔡國¶
十五年無君則蔡之禍一也楚靈之殺蔡般蔡祀嘗絶¶
則蔡之禍二也楚費無極逐蔡侯朱則蔡之禍三也楚¶
子常執蔡昭于郢則蔡之禍四也楚昭遷蔡于江汝則¶
蔡之禍五也故曰蔡事楚愈堅而䝉楚之害愈深也蔡¶
之自絶於中國謂楚之險可恃而齊晉之不能朝夕勤¶
<pb:KR1e0049_WYG_002-9a>¶
我也然觀蔡文公欲事晉曰先君與於踐土之盟晉不¶
可弃且兄弟也蔡昭公歸郢質子之際可謂決於奉晉¶
矣譬諸草木吾臭味也夫豈不欲從諸夏之列而晉之¶
力亦未能有蔡是以晉之失蔡者三厥慭之會晉中行¶
吳曰不能救蔡物以無親已為盟主而不恤亡國將焉¶
用之子皮之行子産已知其不能救蔡此晉之失蔡一¶
也平丘之㑹蔡廬失國晉無繼絶之義中行穆子曰楚¶
滅陳蔡晉不能救此晉之失蔡二也召陵之㑹晉荀吳¶
<pb:KR1e0049_WYG_002-9b>¶
曰弃盟取怨無損於楚不如辭蔡侯反以伐沈遺蔡之¶
患此晉之失蔡三也故曰蔡貳中國最甚而中國亦無¶
力以及蔡也昔周公弔蔡叔之不咸其封蔡仲之冊命¶
曰睦乃四鄰以蕃王室以和兄弟使蔡人無荒弃周公¶
之訓捨䦧牆之争思外禦之謀斯兄弟和而四鄰睦王¶
室尊而僣亂懼則楚雖强大又何畏乎¶
　二列國同姓世紀　曹¶
曹周曹叔振鐸之後也振鐸文王之昭武王之介弟也¶
<pb:KR1e0049_WYG_002-10a>¶
武王克商封振鐸于曹凡歴十四世而桓公終生立桓¶
三十五年為魯隠公元年春秋終始曹十五公訖于曹¶
伯陽十五年實魯哀公八年而宋景公滅曹¶
　隠元(桓公三/十五)¶
　桓五(曹始/見經)州公如曹　　九曹世子射姑朝¶
　　十終生卒　葬桓公(莊公/元)¶
　　十四㑹曹　　　　　十六㑹曹¶
　莊十四伐宋　　　　　二十三射姑卒¶
<pb:KR1e0049_WYG_002-10b>¶
　　二十四葬莊公　戎侵　覊出奔陳　赤歸(僖公/元)¶
　　　　　(杜預謂覊盖曹世子也赤曹僖公也為戎/所納按世紀曹世家與二十國表僖公名)¶
　　　　　(夷則赤非僖公也公羊謂曹覊為曹大夫/公穀二傳皆謂赤為郭公未知孰是先儒)¶
　　　　　(皆不據公穀之傳多從杜氏觀繼未與突/歸于鄭鄭忽出奔衛无異則赤歸當是曹)¶
　　　　　(君而僖公當名赤世紀/世家年表名夷恐誤)¶
　　二十六殺大夫¶
　閔元(昭公/元)¶
　僖元次聶北救邢　城邢　㑹檉¶
<pb:KR1e0049_WYG_002-11a>¶
　　四㑹侵蔡伐楚　　　　㑹侵陳¶
　　五㑹首止盟首止　　六㑹伐鄭圍新城　救許¶
　　七班卒　葬昭公(共公/元)八㑹盟洮¶
　　九㑹葵　盟葵　　　十三㑹鹹¶
　　十四城縁陵　　　　十五會盟牡　　次匡¶
　　　救徐　伐厲　宋伐十六㑹淮¶
　　十八伐齊　　　　　十九盟曹南　宋圍¶
　　二十一㑹盂　　　　二十八晉侵入執伯畀宋¶
<pb:KR1e0049_WYG_002-11b>¶
　　　襄復歸曹遂㑹圍許¶
　文元襄卒　葬共公(文公/元)十一來朝¶
　　十四㑹同盟新城　　十五來朝　齊伐入郛¶
　宣元㑹棐林伐鄭　　　三宋圍¶
　　七㑹黒壤　　　　　九㑹扈¶
　　十伐鄭　　　　　　十二同盟清¶
　　十四壽卒　葬文公(宣公/元)¶
　　十七㑹同盟斷道¶
<pb:KR1e0049_WYG_002-12a>¶
　成二㑹戰鞌　　　　　三㑹伐鄭¶
　　五㑹同盟蟲牢　　　七來朝　㑹救鄭¶
　　　同盟馬陵　　　　九㑹同盟蒲¶
　　十㑹伐鄭¶
　　十三㑹伐秦　盧卒于師(成/元)¶
　　　葬宣公(曹宣公卒于師曹人使公子負芻守公/子欣時逆曹伯之喪負芻殺其太子而)¶
　　　(自/立)　　　　　　　十五㑹同盟戚¶
　　　晉執伯歸京師　　十六伯歸自京師¶
<pb:KR1e0049_WYG_002-12b>¶
　　十七㑹伐鄭　同盟柯陵　㑹伐鄭¶
　襄元㑹圍宋彭城　㑹次鄫¶
　　二㑹戚　㑹戚城虎牢五㑹吳戚　㑹救陳¶
　　　㑹鄬　　　　　　九㑹伐鄭　同盟戲¶
　　十㑹吳柤　滅偪陽　　㑹伐鄭¶
　　十一㑹伐鄭　同盟亳城北　㑹伐鄭　㑹蕭魚¶
　　十四㑹㑹吳向　㑹伐秦¶
　　十六㑹湨梁　大夫盟十八㑹同圍齊¶
<pb:KR1e0049_WYG_002-13a>¶
　　　負芻卒師(武公/元)　　十九葬成公¶
　　二十㑹盟澶淵　　　二十一來朝　㑹商任¶
　　二十二㑹沙隨　　　二十四㑹夷儀¶
　　二十五㑹夷儀　同盟重¶
　　二十六㑹澶淵　　　二十七㑹宋　大夫盟宋¶
　　二十九㑹城把　　　三十㑹澶淵宋災故¶
　昭元㑹虢　　　　　　十一㑹厥慭¶
　　十三㑹平　　同盟平¶
<pb:KR1e0049_WYG_002-13b>¶
　　十四滕卒　葬武公(平/元)十八須卒　葬平公(悼公/元)¶
　　二十㑹自鄸出奔宋　二十五㑹黄父¶
　　二十七㑹扈　午卒(聲公/元)¶
　　　(經自悼公卒至定公八年書靖公卒聲公隠公/經皆不書傳亦無是史記世家悼公朝于宋宋)¶
　　　(囚之曹立其弟/野是為聲公)¶
　　二十八葬悼公　　　三十二㑹城成周(史記世/家聲公)¶
　　　(五年平公弟通弑聲公/而代立是為隠公元年)¶
　定四㑹召陵侵楚　盟臯鼬(史記隠公四年聲公弟/露弑隠公代之是為靖)¶
<pb:KR1e0049_WYG_002-14a>¶
　　　(公元/年)　　　　　　八露卒　葬靖公(伯陽/元)¶
　　十宋樂大心出奔　　十一宋樂大心自曹入蕭¶
　　十二衛公孟彄伐　　十三衛公孟彄伐¶
　哀三宋樂髠伐　　　　六宋向巢伐¶
　　七宋圍鄭駟宏救¶
　　八宋入以伯陽歸(遂滅曹實/伯陽十五)¶
序曹世紀曰曹者文昭之懿親甸伯之貴爵也春秋書¶
曹不見貶黜之文把以伯爵削而書子秦以伯爵略而¶
<pb:KR1e0049_WYG_002-14b>¶
從狄穀以伯爵斥而挈名獨曹得始終稱伯辭無所變¶
豈非春秋猶示假借於曹歟然曹之見於經自交乎中¶
國盟㑹之外曹事之特書者闕焉無㡬案公羊謂曹無¶
大夫穀梁謂曹無師何春秋又以曹為不足録而簡之¶
邪嘗考曹國之始末矣其事夏盟最謹其與諸侯甚睦¶
不得罪於中國此曹所以無貶文也其國趨於僻陋安¶
於偷弱不能自立此曹所以不得詳録也春秋之世陳¶
鄭紀薛之邦其從㑹有常者未能如曹方齊晉主伯列¶
<pb:KR1e0049_WYG_002-15a>¶
國一離一合而曹之不至者寡矣昭公與會者四共公¶
與㑹者六文公與㑹者五宣公與㑹者八成公與㑹者¶
十九武公與㑹者十二悼公與㑹者二聲隠二公與會¶
者各一可謂事夏盟之最謹矣其㑹魯者二其朝魯者¶
五其㑹宋者三曰曹人&KR0241;餼禮也曰曹即位而來見禮¶
也曰五年而再朝禮也雖更蒙晉宋齊衛之師晉侵者¶
一執者二宋圍者三伐者三衛伐者二齊伐者一而曹¶
自伯國㑹伐之外未嘗敢一稱師報復於列國可謂與¶
<pb:KR1e0049_WYG_002-15b>¶
諸侯之甚睦矣其不得罪者此也夫事夏盟之謹則守¶
義而可久與諸侯之睦則得道而多助然姬之在列者¶
曹實先亡不及春秋之終其故何哉蓋曹以僻陋之習¶
行媮弱之政不能自立非一朝夕之故矣或曰曹嘗病¶
於戎嘗困於晉而其先亡也終始實成於宋自曹莊既¶
没戎實侵曹於是覊以戎出朱以戎歸曹本千乗之邦¶
國有冡嫡戎得亂之向也宋之求多於鄭而晉之不得¶
行於邾者蕞爾之戎乃得以加之於曹是曹之病於戎¶
<pb:KR1e0049_WYG_002-16a>¶
者然也曹共公襄雖以楚方得曹之故晉文實以私怨¶
行焉既入其國復執其君復分其田終嵗而後復國曹¶
成公負芻雖以殺太子自立之罪晉厲遂以汰心執之¶
既列諸㑹而復重其討二年而始歸自亰師觀曹使侯¶
獳貨筮史以請共公曰合諸侯而滅兄弟非禮也至曹¶
人之請成公其辭尤憂憤不已曰若之何憂猶未弭而¶
又討我寡君是大泯曹也是曹困於晉者然也自曹莊¶
公以齊命㑹伐宋遂為宋人不釋之憾夫伐宋非獨一¶
<pb:KR1e0049_WYG_002-16b>¶
曹也而獨仇曹之深以曹在宋之宇下非他國比僖十¶
五年宋人伐曹傳曰討舊怨也且敵恵敵怨不在後嗣¶
何怨之可討乎僖十九年宋人圍曹傳曰討不服也伐¶
齊之役曹南之盟曹既兩從㑹矣何不服之責乎宣三¶
年宋師圍曹傳曰討武氏之亂也武穆之禍宋實為之¶
豈曹之有罪乎至曹伯陽之衰宋景用師益亟哀三年¶
書宋樂髠伐曹六年書宋向巢伐曹七年書宋人圍曹¶
八年書宋公入曹以曹伯陽歸矣夫六年之間宋師狎¶
<pb:KR1e0049_WYG_002-17a>¶
至卒以吞曹蓋曹偪於宋其來固久申之㑹鄭子産曰¶
曹畏宋必不來曹以偪而素畏於宋宋以强而求多於¶
曹不及并吞寧有已乎是曹之先亡也終始實成於宋¶
者然也然曹茍能以禮義自强其國有賢者相與扶持¶
稍變僻陋之習則曹叔振鐸之澤未泯也豈戎能病之¶
晉能困之而宋景遂得滅之哉春秋之道正本而明微¶
反已而不責人謂國之存亡皆其自致者也善乎鄭渾¶
罕之言曰曹其先亡乎偪而無禮夫禮義明則國不畏¶
<pb:KR1e0049_WYG_002-17b>¶
偪禮之不立逼而必傾非獨宋景之罪也曹之衰政不¶
詳於春秋嘗觀諸詩矣蜉蝣則刺昭公好奢而任小人¶
無法以自守下泉則疾共公侵刻下民不得其所鳲鳩¶
則刺其在位之無君子候人則刺其近小人而逺君子¶
嗚呼此曹亡國之階也夫曹之四詩三詩刺其弃君子¶
用小人禮義自君子而出者也君子不用何以望其有¶
禮以自强是以曹共公有僖負羈之賢不能知而乗軒¶
者乃三百人曹成公有子臧為曹國社稷之鎮公子不¶
<pb:KR1e0049_WYG_002-18a>¶
能用而俾之盡致其邑與卿而不出曹伯陽惑田弋鄙¶
人公孫彊之謀妄聽辯言而亂舊政背晉奸宋自取滅¶
亡而不悟孟子曰不信仁賢則國空虛無禮義則上下¶
亂國既僻陋而空虛且亂其能有存邪至是而後知春¶
秋以曹為不足録之意也¶
　三列國同姓世紀　衛¶
衛康叔之後康叔武王之幼弟也成王分殷餘民封康¶
叔于河淇之間實伯爵夷王始命頃侯至武公復受命¶
<pb:KR1e0049_WYG_002-18b>¶
為公凡十三世當桓公十三年實魯隠公元年春秋始¶
終衞十一公迄于出公之十二年由出公以降十三世¶
而秦并衞¶
　隠元(桓十/三)　　　　　　二鄭伐¶
　　四州吁弑君完　伐鄭　伐鄭　殺州吁于濮¶
　　　立晉(宣元蔡衞以天子之近郊創為大變而宋/魯陳  之君縱不能討反連兵以張其勢)¶
　　　(夫獨無君父之心哉春秋兩書伐鄭/詞繁而不殺其法不獨在州吁矣)¶
　　五葬桓公　入郕　　八遇垂　盟瓦屋¶
<pb:KR1e0049_WYG_002-19a>¶
　　十入鄭　伐戴¶
　桓三胥命蒲　　　　　五從王伐鄭¶
　　十㑹桃丘弗遇　　　　來戰郎¶
　　十一盟惡曹　　　　　鄭忽出奔¶
　　十二晉卒(恵公元年立五年/出亡八  復入)¶
　　十三及魯紀鄭戰敗績　葬宣公¶
　　十四宋以伐鄭　　　十五㑹袲伐鄭¶
　　十六㑹曹　㑹伐鄭　　朔出奔齊(公子黔/牟立)¶
<pb:KR1e0049_WYG_002-19b>¶
　　十七伐邾¶
　莊三溺㑹齊伐　　　　五㑹齊宋陳蔡伐¶
　　六王人子突救　朔入(放黔/牟)　至伐　齊來歸俘¶
　　十四㑹鄄　　　　　十五㑹鄄¶
　　十六伐鄭　㑹同盟幽二十五朔卒(懿公/元)¶
　　二十八齊伐及戰敗績¶
　閔二狄入(戰熒澤遂滅衛衛遺民/立戴公卒而立文公)　(文公/元)¶
　僖二城楚　　　　　　四㑹侵蔡伐楚　㑹侵陳¶
<pb:KR1e0049_WYG_002-20a>¶
　　五㑹首止　盟首止　六㑹伐鄭圍新城　救許¶
　　八㑹盟洮　　　　　九㑹葵　　盟葵¶
　　十温子奔　　　　　十三狄侵　㑹鹹¶
　　十四城縁陵　　　　十五㑹盟牡　　次匡¶
　　　救徐　　　　　　十六㑹淮¶
　　十八伐齊　邢狄伐　十九伐邢¶
　　二十一狄侵　　　　二十二伐鄭¶
　　二十五燬滅邢　燬卒(成公/元)　葬文公　盟洮¶
<pb:KR1e0049_WYG_002-20b>¶
　　二十六盟向　伐齊¶
　　二十八晉伐　買不卒戍刺之　楚救　出奔楚¶
　　　㑹盟踐土(叔武/)鄭自楚復歸　元咺出奔晉¶
　　　晉執歸京師　　　　元咺自晉復歸¶
　　三十殺大夫元咺及公子瑕　鄭歸衞¶
　　三十一狄圍　遷帝　三十二侵狄　及狄盟¶
　文元晉伐　伐晉　　　三㑹伐沈¶
　　四寗俞來聘　　　　七盟扈(衛侯㑹/趙盾)¶
<pb:KR1e0049_WYG_002-21a>¶
　　九㑹救鄭　　　　　十三㑹沓　狄侵¶
　　十四㑹同盟新城　　十五盟扈(衛侯/)¶
　　十七伐宋　㑹扈¶
　宣元晉放大夫胥甲父　　㑹棐林伐鄭(趙盾/)¶
　　二侵鄭　　　　　　六孫免侵陳¶
　　七孫良夫來盟　　　　㑹黒壤¶
　　九㑹扈　鄭卒(穆公/元)　十齊崔氏出奔　伐鄭¶
　　十二同盟清　　救陳十四殺大夫孔達¶
<pb:KR1e0049_WYG_002-21b>¶
　　十七㑹同盟斷道　　十八世子臧伐齊¶
　成二及齊戰新築敗績　孫良夫及齊戰鞌齊敗績¶
　　　速卒(定公/元)　盟蜀　三㑹伐鄭　葬穆公¶
　　　孫良夫伐廧咎如　孫良夫來聘¶
　　　及孫良夫盟　　　五㑹同盟蟲牢¶
　　六孫良夫侵宋　　　七㑹救鄭　同盟馬陵¶
　　　孫林父出奔晉　　八來媵¶
　　九㑹同盟蒲　　　　十弟黒背侵鄭　㑹伐鄭¶
<pb:KR1e0049_WYG_002-22a>¶
　　十二㑹瑣澤　　　　十三㑹伐秦¶
　　十四孫林父自晉歸　　　臧卒(獻公/元)¶
　　十五葬定公　㑹同盟戚　會㑹吳鍾離¶
　　十六㑹沙隨　　　　十七北宫括侵鄭¶
　　　㑹伐鄭　同盟柯陵　會伐鄭¶
　　十八㑹同盟虚朾¶
　襄元㑹圍宋彭城　　　　　公孫剽來聘¶
　　二侵鄭　㑹戚　㑹戚　城虎牢¶
<pb:KR1e0049_WYG_002-22b>¶
　　三㑹同盟雞澤　　　　大夫及陳袁僑盟¶
　　五㑹吳善道　㑹吳戚　㑹救陳¶
　　七宿如　孫林父來聘　及盟　㑹鄬¶
　　八㑹邢　　　　　　九㑹伐鄭　同盟戲¶
　　十㑹㑹吳柤　㑹伐鄭十一㑹伐鄭¶
　　　同盟亳城北　㑹伐鄭　㑹蕭魚¶
　　十四㑹㑹吳向　㑹伐秦　出奔齊(殤公/元)㑹戚¶
　　十七㑹湨梁　大夫盟　㑹伐許¶
<pb:KR1e0049_WYG_002-23a>¶
　　十六石買伐曹　　　十八晉執石買¶
　　　㑹同圍齊　　　　十九盟祝柯¶
　　　孫林父伐齊　　　二十㑹盟澶淵¶
　　二十一㑹商任　　　二十二㑹沙隨¶
　　二十三齊伐　　　　二十四㑹夷儀¶
　　二十五㑹夷儀　同盟重　　入夷儀¶
　　二十六寗喜弑君剽　　孫林父入戚叛¶
　　　衎復歸衛　　　　　晉執衞寗喜¶
<pb:KR1e0049_WYG_002-23b>¶
　　二十七㑹宋　殺大夫寗喜　弟鱄出奔晉¶
　　　大夫盟宋　　　　二十八石惡出奔晉¶
　　二十九衎卒(襄公/元)　㑹城把　葬獻公¶
　　三十㑹澶淵宋災故¶
　昭元㑹晉楚虢　　　　六宋華合比出奔¶
　　六惡卒(靈公/元)　葬襄公十一㑹厥憖¶
　　十三㑹平丘　　　　　同盟平¶
　　十八宋衛陳鄭災　　二十盜殺兄縶¶
<pb:KR1e0049_WYG_002-24a>¶
　　二十五㑹黄父　　　二十七㑹扈¶
　　三十二㑹城成周¶
　定四㑹召陵侵楚　盟臯鼬　伐鮮虞¶
　　七晉執結以侵　盟沙八晉士鞅侵¶
　　　斯何忌侵　盟曲濮九次五氏¶
　　十晉趙鞅圍　㑹安甫十二公孟彄伐曹¶
　　十三次垂葭　　　　　公孟彄伐曹¶
　　十四公孫戍來奔　　　趙陽出奔宋¶
<pb:KR1e0049_WYG_002-24b>¶
　　　北宫結來奔　㑹牽　世子蒯瞶出奔宋¶
　　　公孟彄出奔鄭　　十五次渠蒢¶
　哀元伐晉　　　　　　二元卒(出公/元)¶
　　　晉趙鞅納蒯瞶于戚　葬靈公¶
　　三圍戚　　　　　　五晉趙鞅伐¶
　　七晉魏曼多侵　　　十公孟彄自齊歸¶
　　十一世叔齊出奔宋　十二㑹鄖¶
　　十三晉魏曼多侵¶
<pb:KR1e0049_WYG_002-25a>¶
序衞世紀曰春秋諸侯姬在列者衛獨後亡何邪以同¶
姓之尊封疆之大雖在叔世遺澤未泯尚為列國之望¶
二百四十二年之間兵争之可見者最少賢人君子之¶
著聞者特多介於齊晉大國之間偪而未至於失國良¶
有以也然禮義消亡變故繁興衞之為衞亦有可得而¶
考者吾觀魯以周班而後鄭於衞晉人載書踐土而先¶
衛於蔡衞為同姓之尊可知也受三監之舊竟分七族¶
之餘民封畛土疆始於武父之南至於圃田之北實方¶
<pb:KR1e0049_WYG_002-25b>¶
伯連帥之地隠公之初以鄭視衞亦曰衞實難也成公¶
以後以晉敵衞猶曰衞不得為次國也末年襄靈之衞¶
至無足道而其出猶可以當晉之千乘入猶可以受晉¶
之五伐豈非其封壤之大有足以自植立者歟異時數¶
大國之争盟未嘗不以得衞為重自齊桓首倡伯事盟¶
㑹屢舉而十六年之勤始能得衞晉又踵桓之迹舉動¶
稍異而更五㑹之信卒未能以致衛其不輕向背如此¶
當春秋之始從王之舉猶曰正也在春秋之終越國之¶
<pb:KR1e0049_WYG_002-26a>¶
謀猶曰古也不特此爾楚䖍稱伯于申而問召陵之典¶
諸侯楚實有之矣衞獨能從容與晉郤楚吳夫差端冠¶
委於黄池以襲成周之籍吳子在而諸侯莫敢不至矣¶
衞亦卒晏然與晉而辭吳蓋其流風遺習尚存所以為¶
列國之望歟乃若中國同好莫不與者亦㮣可考而惠¶
公之與㑹者二文公之與㑹者六成公之與㑹者二穆¶
公之與㑹者七獻公之與㑹者二十五靈公之與㑹者¶
四自其從齊晉以有事於兵革之外而稱師修怨如伐¶
<pb:KR1e0049_WYG_002-26b>¶
鄭入郕治曹盟邢不過數事非兵争視他國最少歟名¶
卿才大夫其可稱者殆不勝計秉翟之人可為王官終¶
寠之士皆為忠臣當獻公之世有事君不二者有能賛¶
大事者有能撫内而營外者季札所以稱其無患者也¶
靈公之世治宗廟有人治軍旅有人治賔客又有人孔¶
子所以稱其奚喪者也夫其季世而人才之見於百執¶
事者猶且若是則干旌之賢臣淇奥之君子其稱於當¶
時者亦可想也非人才視他國猶多歟夫以王室之親¶
<pb:KR1e0049_WYG_002-27a>¶
受成國之壤而家法未墜獨有以自異於時兵争之少¶
猶足以輯寧其民人才之多猶足以維持其國蓋魯衞¶
之政兄弟也魯居儒書秉禮之邦春秋之稱望國未嘗¶
不曰魯衞意者康叔武公之治衞亦猶周公伯禽之在¶
魯其典刑文獻隠然未忘固應有是冝其偪於齊晉奔¶
走於强令能據其地執其君臣而未敢於亡其國也雖¶
然禮義消亡變故繁興故更世雖多而争端不息立國¶
雖久而根本屢揺東門之亂州吁始禍熒澤之變孽朔¶
<pb:KR1e0049_WYG_002-27b>¶
召釁衎剽並争適庶舛也孫寗專制上下紊也鱄縶䝉¶
禍兄弟乖也蒯輒出入父子睽也觀詩人記衛之風自¶
頃至文三十有八詩而言男女夫婦者居三之二則本¶
其亂亡之由抑可見矣夫三綱五常立國之本而淪斁¶
如此衞之有名無情其來豈一日之故昔之聞衞風者¶
曰吾聞衛康叔武公之德如是是其衞風乎吁豈非康¶
叔武公之澤源流深長必至於陵夷極盡而後衞從之¶
歟不然孟子所謂無禮義則上下亂衞之後已幸哉¶
<pb:KR1e0049_WYG_002-28a>¶
　四列國同姓世紀　晉¶
晉唐叔之後也唐叔武王之穆始封夏墟閲十世而文¶
侯仇輔周東遷以受圭瓉之賜又四世至鄂侯二十年¶
實魯隠公元年六世而文公伯諸夏自是晉主齊盟者¶
十一君迄于定公三十一年乃魯哀十四年自文至定¶
事見晉伯紀其未伯已前事别為晉紀云¶
　隠元(鄂侯/二年)　(初晉昭侯封成師于曲沃邑大于翼翼/晉君都也桓叔卒莊伯立弑孝侯晉人)¶
　　　(立鄂侯卒莊伯代之平王使/虢公伐曲沃晉人立哀侯)¶
<pb:KR1e0049_WYG_002-28b>¶
　　五(哀侯/元)　(晉侵陘庭陘庭與曲沃武公謀伐晉/虜哀侯晉人乃立哀侯小子為君)¶
　桓三(晉侯/緡元)　(曲沃武公伐晉侯滅之周僖王命曲沃/武公為晉君列於諸侯於是盡併晉地)¶
　莊十六(武公/元)　(曲沃武公在位二十七年周僖王命/更號曰晉武公始都晉國武公者晉)¶
　　　(穆公曽孫曲沃桓叔孫也自桓至/武公凡六十七年代晉為諸侯)¶
　　十八(獻公/元)　(獻公八年晉始用士蒍説冬/殺故晉之羣公子始都絳)¶
　僖二滅下陽　　　　　五殺世子申生　執虞公¶
　　八狄伐　　　　　　九佹諸卒¶
　　　里克殺君子奚齊¶
<pb:KR1e0049_WYG_002-29a>¶
　　十里克弑君卓及大夫荀息　殺大夫里克¶
　　十一殺大夫㔻鄭父¶
　　十五及秦戰韓獲晉侯(是嵗作爰田晉侯歸作州/兵秦始征河東置官司焉)¶
　　　(二十三年恵公夷吾卒位公子圉立二/十四年秦伯納晉重耳弑懐公于髙梁)¶
　　二十四夷吾卒(文公定而後告元/懐公元  文公)　(秦伯納之送/衛於晉三千)¶
　　　　(人實紀/綱之僕)　　　　二十五(王入于王城晉/侯朝王圍原)¶
　　二十七(蒐于被廬作三軍/謀元帥明年始伯)¶
序晉世紀曰晉之為國舊矣入春秋逾六十年昉見於¶
<pb:KR1e0049_WYG_002-29b>¶
經僖二年晉滅下陽是也晉以武穆之近親受陶唐之¶
奥都冠冕乎侯伯之列而書法之詳乃不得與鄭衛同¶
目鄂侯二年為春秋之始及乎重耳以前凡六世矣按¶
左氏晉之䇿書登載至繁非無可繫之事也周之東遷¶
曰晉鄭焉依非無可録之功也武公代興事端轇轕非¶
無可紀之變也春秋皆略而不書八十餘年間晉事之¶
存乎經者僅十見不過執滅之暴誅弑之惡秦狄戰伐¶
之辱而已夷攷諸傳桓二年曲沃伐翼七年春曲沃誘¶
<pb:KR1e0049_WYG_002-30a>¶
晉小子侯殺之八年春滅翼冬王命哀侯之弟緡于晉¶
莊十六年冬王命曲沃伯為晉侯此非變端之可紀歟¶
莊十八年春晉侯朝王晉侯使原莊公逆王后于陳僖¶
十一年晉侯平戎于王非其功之可録歟莊二十六年¶
夏晉城絳閔元年晉作二軍晉伐臯落氏僖十五年晉¶
作爰田晉作州兵冬晉侯歸自秦二十四年秦伯納重¶
耳此非事之可繫歟聖人作經何削之若是其嚴春秋¶
之法所以代一王之賞罸存萬世之綱常曲沃滅翼支¶
<pb:KR1e0049_WYG_002-30b>¶
孽之逼輒傾宗國東周刑政不行反加寵命彛倫攸斁¶
人紀何觀子孫象之遂有里克之亂申生之禍君臣父¶
子不能相保由傳攷經則知聖人微其事而不書存其¶
惡而自著撥亂反正之道反覆晉事而可觀及觀列國¶
之詩晉風自蟋蟀而下十有二篇皆僖昭武獻之詩自¶
重耳而後咸缺焉蓋詩與春秋詳略互見襃貶自章以¶
武獻之事不足録乎春秋也故詩特詳之椒聊則言曲¶
沃之强盛蕃衍而曲&KR0241;其隠傷之辭無衣則著武公之¶
<pb:KR1e0049_WYG_002-31a>¶
并國不安而極道其愧惕之情枤杜采苓等詩無非刺¶
其行事之非凡晉人之悖理傷道春秋略之者觀乎國¶
風可以參見矣武獻之為國非不盛也當齊桓九合之¶
時晉之君大夫不交於盟㑹葵丘如㑹不至而還晉以¶
不義得國方新歉歉乎懼人之有辭於已也是以阻居¶
深山王靈不及禮樂之事曽無聞焉至乎重耳之伯而¶
後改物遂能駕楚世主夏盟然重耳復國之初經猶未¶
之録也僖二十五年晉侯朝于王城無以異乎朝于王¶
<pb:KR1e0049_WYG_002-31b>¶
所也晉侯圍原無以異乎遂圍許也皆不得見於經重¶
耳入國雖正未受天子之命亦猶武公耳故僖二十七¶
年以前晉事不著乎春秋者聖人扶人紀存綱常之法¶
二十八年以後晉事詳列乎春秋者聖人憂中國録伯¶
功之例也¶
　五列國同姓世紀　鄭¶
鄭之始封自桓公桓公乃厲王之昭宣王之弟也自桓¶
公寄帑於虢㑹武公從王東遷卒定其地而食溱洧焉¶
<pb:KR1e0049_WYG_002-32a>¶
莊公繼立二十二年當魯隠公元年實春秋之始閲世¶
十四至聲公二十年當魯哀公十四年為春秋之終聲¶
公以降歴七世而韓滅鄭¶
　隠元(莊公二/十三)克叚于鄢　二伐衛¶
　　三盟石門　　　　　四宋陳蔡衛伐　翬㑹伐¶
　　五宋伐圍長葛　　　六來渝平¶
　　八宛來歸祊　我入祊十㑹中丘　㑹伐宋¶
　　　宋衞入　宋蔡衞伐戴　伐取之　入郕¶
<pb:KR1e0049_WYG_002-32b>¶
　　十一㑹時來　入許¶
　桓元㑹垂　璧假許田　　盟越¶
　　二㑹稷成宋亂　㑹鄧五如紀¶
　　　蔡衞陳從王伐鄭(繻葛之戰/射王中肩)¶
　　十來戰于郎　　　　十一盟惡曹　寤生卒¶
　　　葬莊公(厲公/元)　宋執祭仲　突歸　忽出奔衞¶
　　十二盟武父　伐宋戰宋¶
　　十三及四國戰四國敗績¶
<pb:KR1e0049_WYG_002-33a>¶
　　十四㑹曹　弟語來盟　宋以四國伐¶
　　十五突出奔蔡　世子忽復歸(昭/元)　突入櫟¶
　　　四國㑹袲伐　　　十六㑹曹㑹伐至伐¶
　　十七(髙渠彌弑昭/公立公子亹)　　十八(齊人殺子亹祭仲迎/鄭子于陳而立之)¶
　莊四遇垂　　　　　　十四㑹鄄(厲公復元鄭厲/公自將侵  傅)¶
　　　(瑕殺鄭子/而立厲公)　　　　十五㑹鄄¶
　　十六宋齊衞伐　荆伐　㑹同盟幽¶
　　十七齊執詹　詹自齊逃來¶
<pb:KR1e0049_WYG_002-33b>¶
　　二十一突卒　葬厲公(文公/元)¶
　　二十七㑹同盟幽　　二十八荆伐　㑹齊宋救¶
　　二十九侵許¶
　閔二棄師¶
　僖元楚伐　㑹檉　　　二楚侵¶
　　三楚伐　　　　　　四㑹侵蔡遂伐楚次陘¶
　　　㑹侵陳　　　　　五㑹首止盟首止¶
　　六㑹伐圍新城　至伐七齊伐　殺大夫申侯¶
<pb:KR1e0049_WYG_002-34a>¶
　　　㑹世子華盟寗母　八盟洮　乞盟¶
　　九㑹葵丘　盟葵丘　十三㑹鹹¶
　　十四城縁陵　狄侵　十五㑹盟牡邱次匡救徐¶
　　十六㑹淮　　　　　十九盟齊¶
　　二十入滑　　　　　二十一㑹盂¶
　　二十二宋衞許滕伐　二十四狄伐　天王出居¶
　　二十七圍宋　盟宋　二十八㑹盟踐土　㑹温¶
　　　圍許　　　　　　三十秦晉圍¶
<pb:KR1e0049_WYG_002-34b>¶
　　三十二捷卒(穆公/元)　　三十三伐許¶
　文二㑹盟垂隴　　　　三㑹伐沈¶
　　七㑹盟扈(鄭/伯)　　　　九楚伐　晉救¶
　　十三㑹棐　　　　　十四㑹同盟新城¶
　　十五盟扈(鄭/伯)　　　　十七伐宋　㑹扈¶
　宣元侵陳遂侵宋　四國㑹晉棐林伐　晉宋伐¶
　　二宋及戰大&KR0068;宋敗績　四國侵¶
　　三楚侵　蘭卒(靈公/元)　　葬穆公¶
<pb:KR1e0049_WYG_002-35a>¶
　　四歸生弑君夷(襄公/元)　　楚伐¶
　　五楚伐　　　　　　七㑹黒壤¶
　　九㑹扈　楚伐　晉救十四國伐　楚伐¶
　　十一盟辰陵　　　　十二楚圍¶
　　十四晉伐¶
　成二侵衛　盟蜀　　　三四國㑹伐　至伐¶
　　　去疾伐許　伐許　四堅卒(悼公/元)葬襄公¶
　　　伐許　　　　　　五㑹同盟蟲牢¶
<pb:KR1e0049_WYG_002-35b>¶
　　六費卒(成公/元)　楚嬰齊伐　晉欒書救¶
　　七楚嬰齊伐　九國㑹救　同盟馬陵¶
　　九㑹同盟蒲　晉執伯　　欒書伐　圍許¶
　　十衛弟黒背侵　六國㑹伐(是嵗鄭人改立君晉/侯伐鄭而歸其君)¶
　　十三㑹伐秦　　　　十四喜伐許¶
　　十五㑹同盟戚　楚伐十六喜侵宋¶
　　　戰鄢陵敗績　　　　尹子四國㑹伐¶
　　十七衞北宫括侵　尹單七國㑹伐同盟柯陵¶
<pb:KR1e0049_WYG_002-36a>¶
　　　單子七國㑹伐　　　至伐¶
　　十八伐宋　侵宋¶
　襄元晉韓厥伐　　　　二伐宋　睔卒(僖公/元)¶
　　　晉宋衞侵　㑹戚　　㑹戚遂城虎牢¶
　　三㑹同盟雞澤及袁僑&KR0576;¶
　　五發來聘　㑹吳戚　　㑹救陳¶
　　七㑹鄬髠頑未見卒于鄵(簡公/元)¶
　　八葬僖公　侵蔡獲燮　㑹邢　　楚貞伐¶
<pb:KR1e0049_WYG_002-36b>¶
　　九十二國㑹伐　同盟戱　楚伐¶
　　十伐宋　十二國㑹伐　盜殺騑發輒¶
　　　戍鄭虎牢　楚貞救　至伐¶
　　十一舍之侵宋　十二國㑹伐　同盟亳城北¶
　　　至伐　伐宋　十二國㑹伐㑹蕭魚¶
　　　楚執良霄　　　　十四十三國㑹㑹吳向¶
　　　十三國㑹伐秦　　　七國㑹戚¶
　　十六十一國㑹湨梁大夫盟¶
<pb:KR1e0049_WYG_002-37a>¶
　　十八㑹同圍齊　楚午伐¶
　　十九盟祝柯　　　　　殺大夫嘉¶
　　二十㑹盟澶淵　　　二十一㑹商任¶
　　二十二㑹沙隨　　　二十四㑹夷儀¶
　　　楚蔡陳許伐　　　二十五㑹夷儀¶
　　　舍之入陳　同盟重　　夏伐陳¶
　　二十六㑹澶淵　　　　楚蔡陳伐¶
　　二十七㑹宋　　　　　大夫盟宋¶
<pb:KR1e0049_WYG_002-37b>¶
　　二十九十一國㑹城把三十良霄出奔許¶
　　　自許入殺良霄　　　十二國㑹澶淵宋災故¶
　昭元晉楚十一國㑹虢　二殺大夫黒¶
　　四㑹申　　　　　　十一㑹厥憖¶
　　十二嘉卒(定公/元)葬簡公十三㑹平　　同盟平¶
　　十八宋衞陳鄭災　　二十五㑹黄父¶
　　二十八寧卒(獻公/元)　　　葬定公¶
　　三十二十一國㑹城成周¶
<pb:KR1e0049_WYG_002-38a>¶
　定四十八國㑹召陵侵楚　盟臯鼬　楚囊瓦出奔¶
　　六游速滅許以斯歸　　公侵　至侵¶
　　七盟鹹　　　　　　八晉士鞅侵　盟曲濮¶
　　九蠆卒(聲公/元)　葬獻公十㑹安甫¶
　　十一及平　　　　　　叔達如莅盟¶
　　十四公孟彄出奔　　十五罕達伐宋¶
　哀二晉趙鞅及罕達戰鐵鄭敗績¶
　　七宋皇瑗侵　　　　　駟宏救曹¶
<pb:KR1e0049_WYG_002-38b>¶
　　九宋皇瑗取師雍　　　宋伐¶
　　十宋伐　　　　　　十一陳轅頗出奔¶
　　十二宋向巢伐　　　十三罕逹取宋師于嵒¶
序鄭世紀曰觀春秋之世變於鄭蓋可觀矣鄭之為國¶
邇於周畿而介乎齊晉楚之間方其初也一舉動而係¶
王朝之輕重及其後也一向背而關中外之盛衰鄭固¶
春秋要領之國然鄭在隠桓之春秋王室之罪人在莊¶
僖以後之春秋伯者之罪人也在襄昭以後之春秋當¶
<pb:KR1e0049_WYG_002-39a>¶
時諸侯之罪人也觀周桓公言於王曰我周之東遷晉¶
鄭焉依王子朝告於諸侯之辭亦曰恵襄之難則有晉¶
鄭咸絀不端鄭疑未有罪於王室也然由君子之論夾¶
輔之績不足以贖交惡之誅綏定之羙不足以掩敵戰¶
之惡況入春秋以來未有言克其弟者而克叚之舉始¶
冒周官賊親之刑未有言伐人國者而伐衞之師始蹈¶
敵國相征之禁未有言歸人邑而歸祊之謀始犯諸侯¶
專地之戒當是之時列國争兵曽未有先莊公以詭譎¶
<pb:KR1e0049_WYG_002-39b>¶
之雄日争尋常以盡其民蓋未足論也而殱天倫墮王¶
法之大者皆昉於鄭焉以先王之禮攷之鄭豈非王室¶
之罪人歟莊僖之後王政日微矣堅事伯主以蕃王室¶
是猶愈於事楚也而鄭之君臣念不及是借曰泓不振¶
旅是宋襄之所以失鄭邲不復從是晉景之所以不克¶
争鄭棐林之役伐而不從猶曰晉實不競鄢陵之役勝¶
而不服猶曰晉實不德而盟幽未㡬亟有鄭詹之執召¶
陵既退尚勤新城之圍是何邪又況戰城濮之明年遂¶
<pb:KR1e0049_WYG_002-40a>¶
敢於背翟泉之盟城虎牢之十載姑黽勉聽命於蕭魚¶
之集以為晉楚之間强令是從則文公一戰之威非楚¶
匹矣以為晉楚無德來者是與則悼公五㑹之信非楚¶
敵矣鄭何難於背楚何易於弃晉若是哉是則從楚者¶
鄭之欲也昔成王命太公曰五侯九伯女實征之平王¶
命文侯曰與鄭夾輔周室毋廢王命以先王之訓攷之¶
鄭又豈非伯者之罪人歟然襄昭以後宋盟申㑹諸侯¶
兩屬於晉楚者二十餘年自是晉楚俱弱無力争之事¶
<pb:KR1e0049_WYG_002-40b>¶
鄭宜有以立國矣而復附齊衛抗晉宋終嵗勤動迄無¶
所成攷其一國之政乃冥冥轉移於七穆之手蓋子駟¶
之専移之於子孔子孔之誅則移之於伯有伯有之誅¶
則移之於子晳櫜甲以争室而不暇問矯盟以専伐而¶
不能禁非子産補弊支傾任忠才斃强侈以救之鄭之¶
亟亡不待數世之後矣末年宋公子地之叛而大夫為¶
老丘之役以奬地晉趙鞅之亂而大夫為鐵之役以助¶
鞅是鄭國惟大夫之所為當時田氏專齊三家擅魯六¶
<pb:KR1e0049_WYG_002-41a>¶
卿兮晉七穆有鄭蓋相視而莫相正也然諸侯無專殺¶
而殺有罪者與之無外討而討有罪者善之繩以春秋¶
之法則鄭又豈非諸侯之罪人也歟夫以二百四十二¶
年之鄭君臣上下相與謀其國者始於上陵終於下抗¶
中於從于强令無一可以為長世保民之道欲後亡得¶
乎抑嘗觀之詩鄭風二十有二篇清人而下五詩皆刺¶
其不能逺小人而近忠賢雞鳴而下五詩皆刺其失㛰¶
姻之道無室家之節夫不信仁賢則國空虛無禮義則¶
<pb:KR1e0049_WYG_002-41b>¶
上下亂鄭胥有之矣渾罕之言曰鄭先衞亡偪而無法¶
以經攷之鄭之先亡豈直無法之罪哉¶
　六列國同姓世紀　滕¶
滕周叔繡之後叔繡為文王之昭周公封建親戚而國¶
之滕入春秋至魯隠公七年滕始見經而不名自文至¶
隠以名通者五君隠公實卒于哀十一年後四年而春¶
秋終¶
　隠七滕侯卒　　　　　十一來朝¶
<pb:KR1e0049_WYG_002-42a>¶
　桓二滕子來朝¶
　莊十六㑹同盟幽¶
　僖十九宋執嬰齊¶
　宣九滕子卒(文公/元)　宋圍十宋伐¶
　成十三㑹伐秦　　　　十六滕子卒(成公/元)¶
　襄元㑹圍宋彭城　　　二㑹戚城虎牢¶
　　五㑹吳戚　　　　　六來朝¶
　　九㑹伐鄭　同盟戲　十㑹㑹吳柤　㑹伐鄭¶
<pb:KR1e0049_WYG_002-42b>¶
　　十一㑹伐鄭　同盟亳城北　㑹伐鄭㑹蕭魚¶
　　十四㑹㑹吳向　　　　㑹伐秦¶
　　十八㑹同圍齊　　　十九盟祝柯¶
　　二十㑹盟澶淵　　　二十四㑹夷儀¶
　　二十五㑹夷儀　　　　同盟重¶
　　二十九㑹城把　　　三十㑹澶淵宋災故¶
　　三十一來㑹葬¶
　昭三原卒(悼公/元)　　　　　叔弓如滕　葬成公¶
<pb:KR1e0049_WYG_002-43a>¶
　　四㑹申　　　　　　十三㑹平　　同盟平¶
　　十五㑹黄父　　　　二十七㑹扈¶
　　二十八寧卒(頃公/元)　　　葬悼公¶
　定四㑹召陵侵楚　　　十五來㑹葬¶
　哀四結卒(隠公/元)　葬頃公十一虞母卒　葬隠公¶
序滕世紀曰滕地不大於邾莒民不衆於紀薛而以文¶
昭之懿戚受侯爵之顯封當隠桓之春秋嘗以侯書於¶
經矣然其始稱爵而没其名其後稱名而貶其爵是果¶
<pb:KR1e0049_WYG_002-43b>¶
何邪夫宿男不名以為微之把侯貶爵以為外之春秋¶
之所為不足於滕者必有意也滕事不詳於經其本末¶
可考者五君而已其與諸侯之睦事伯主之謹猶可槩¶
見也何謂與諸侯之睦春秋未有書國君㑹葬他國者¶
而書滕之㑹于魯者二未有書國君朝於小國者而書¶
滕之朝魯者五自曹莒邢邾之小國其争城争地皆嘗¶
從事於干戈之釁而二百餘年間滕獨無稱兵修怨之¶
事其與諸侯可謂睦矣何謂事伯主之謹方齊桓之伯¶
<pb:KR1e0049_WYG_002-44a>¶
滕之㑹盟者一宋襄之伯滕之從伐者一晉文之伯迄¶
於靈成之世滕不一列於經意其國小而偪猶未能數¶
從諸侯之事也自晉厲以後凡晉合諸侯一則曰滕之¶
大夫皆至二則曰滕之大夫皆㑹故文之㑹晉者一成¶
之㑹晉者十六悼之㑹晉者三頃之㑹晉者一自陳許¶
蔡鄭之大夫其一從一違往往未能一意於中國之好¶
事而六十年間滕獨無盟之不與無役之不從則其事¶
伯主可謂謹矣春秋惡争鬬重輯睦滕之無争於諸侯¶
<pb:KR1e0049_WYG_002-44b>¶
無惡於伯主宜未得罪於春秋也而春秋不足於滕果¶
何意邪以其國之亟亡邪滕之偪於宋畏於齊楚而不¶
能國亦勢使然也宋襄之執滕曰討其不服宋也宋文¶
之圍滕曰討其不事宋也滕誠有罪矣不省其國而執¶
其君不矜其禍而圍其國不㡬於無道行之乎至宋之¶
盟叔孫豹曰滕宋私也成周之城仲幾亦曰滕宋役也¶
非其偪於宋者然歟異時滕文公曰滕小國也事齊乎¶
事楚乎故嘗以之楚而過宋則不惟畏宋而猶畏楚嘗¶
<pb:KR1e0049_WYG_002-45a>¶
以聞築薛而恐於齊則不惟畏楚而且畏齊是不特惟¶
文之世為然耳自戚之㑹七國皆在而滕之不至曰以¶
齊故也申之㑹四國不來而滕之不敢不至曰以楚所¶
及也非其畏於齊楚者然歟然則松柏之下其草不殖¶
滕之亟亡非滕之罪也然滕之亟亡則亦有故矣蓋滕¶
以文王之子孫與魯衞兄弟也故家遺俗流風善政寧¶
無一二之僅存可以保固而持其世哉今觀渾罕之言¶
乃以滕之先亡亦出於偪而無禮滕之弊政雖不詳於¶
<pb:KR1e0049_WYG_002-45b>¶
經自春秋之初于魯旅見而禮典已紊與薛争長而班¶
爵已墮喪紀之莫行經界之不正循習僻陋是不一世¶
則典章文物之廢壊其來久矣是以國君無名君無道¶
也㑹朝稱子君無禮也凡先王之餘澤一切淪胥於夷¶
狄而不復見則滕果何所恃以立國乎夫以滕壤地褊¶
小介於數大國之間而無禮以固其國是春秋之不足¶
於滕也歟¶
　七列國同姓世紀　邢¶
<pb:KR1e0049_WYG_002-46a>¶
邢周公之胄也周公弔二叔之不咸而始封焉入春秋¶
六十有一年而見伐於狄齊桓公逐狄人而城之後二¶
十八年而卒滅於衞¶
　莊三十二狄伐¶
　閔元齊救¶
　僖元次聶北救　遷夷儀　齊宋曹城¶
　　十六㑹淮　　　　　十八伐衞¶
　　十九衞伐　　　　　二十齊狄盟¶
<pb:KR1e0049_WYG_002-46b>¶
　　二十五衛燬滅¶
序邢世紀曰吾觀於邢而後知亡國之自取也夫邢周¶
公之後嘗為狄所滅矣齊桓城邢而春秋大之則邢衞¶
之宗也而衛文滅邢春秋宜如何而惡之經書衞侯燬¶
滅邢衞之罪著矣雖然列國之事滅人者罪易見滅於¶
人者罪難知春秋之法端本而後末正已而後責人則¶
書邢之見滅於衞邢獨無罪乎觀春秋書邢之本末而¶
求其所以亡則罪之在衞者三在邢者五不可不察也¶
<pb:KR1e0049_WYG_002-47a>¶
何謂衞之罪懐怨以謀人國罪之一伐夲以滅同姓罪¶
之二文公稱有道之君而仕二禮殺國子挾詐以掩人¶
之不疑罪之三此罪之在衞者也何謂邢之罪邢方無¶
道衞有令政以邢伐衞是不度德矣邢蕞爾小國而衞¶
為大邢之盟實主乎伐衞是不量力矣衞以文昭之親¶
邢則兄弟之邦不知比衞而數尋師以修怨不親親矣¶
伐齊之役實始於宋釋甗之憾宜不在衞而乃舍宋而¶
治衞是不察有罪矣是雖均之為罪然豺狼之人非我¶
<pb:KR1e0049_WYG_002-47b>¶
族類忘其世仇而同之於與國以仇謀新所以深衞之¶
忿而速邢之亡則罪之尤大者歟觀罪之在邢者如此¶
則衞之滅邢豈直衞侯之罪哉詩云騂騂角弓翩其反¶
矣兄弟㛰姻無胥逺矣爾之逺矣民胥然矣邢之伐衞¶
其為反也不亦甚乎衞之滅邢其為然也不亦宜乎是¶
聖人之所以書邢之意¶
　八列國同姓世紀　郕¶
郕周叔武之後文王之昭也武王克商封叔武於郕按¶
<pb:KR1e0049_WYG_002-48a>¶
史記世家云武叔其後世無所見其事之書於春秋僅¶
如此¶
　隠五衞入　　　　　　十齊入¶
　桓三公㑹把于郕¶
　莊八師及齊圍郕郕降齊¶
　文十二郕伯來奔¶
序郕世紀曰郕之事書于經者四考其始末一入於衞¶
再入於鄭終圍於齊魯於是而降於齊又七十一年而¶
<pb:KR1e0049_WYG_002-48b>¶
經書郕伯來奔遂終春秋無書郕之文吁宋人遷宿是¶
無宿也齊人降鄣是無鄣也然則郕降於齊其猶有郕¶
歟意者降齊而遂為之附庸是以久不見于經也然吾¶
觀左氏謂太子朱儒未立以地奔魯而春秋書伯以尊¶
之則豈其然乎夫專地以叛不宜没地因爵以逆不必¶
書爵也庶其竊邑累書閭邱曹㑹專地特書自鄸入櫟¶
書國著有國也奔衞稱子明不君也朱儒稱伯豈世子¶
而專邑之稱乎是必不然矣然書朔奔齊罪在朔也名¶
<pb:KR1e0049_WYG_002-49a>¶
朱奔楚罪在朱也紀侯去國用以責齊衞侯適楚書以¶
過晉郕以文昭之懿親受甸伯之貴爵既降於齊而為¶
之屬亦曰將復五廟以存姑姊妹也而弃國適魯得無¶
罪乎而春秋曷為不名之也則亦必有故矣郕之託於¶
齊何啻犬豕遁於餧虎之側不至噬囓寧有已邪昔滕¶
文畏齊楚而問孟子孟子告以大王居邠之事以為君¶
子不以飬民者害民郕伯以國屬齊而猶不得免則其¶
之魯也誠未有罪耳雖然大王居邠而益大郕伯奔魯¶
<pb:KR1e0049_WYG_002-49b>¶
而益㣲則大王之事逺矣若夫興滅國繼絶世是聖人¶
之事春秋書郕伯之爵抑亦周公大封同姓之意¶
　九列國同姓世紀　㣲國¶
傳云武王克商光有天下兄弟之國十有五人姬姓之¶
國四十人春秋之世存者蓋無幾矣而同姓大國又日¶
以吞併諸姬為事故見於經者僅如此¶
　桓二取郜鼎于宋　　　十二公㑹宋公燕人于榖¶
　　　　　　　　　　　十三及齊宋衞燕戰¶
<pb:KR1e0049_WYG_002-50a>¶
　莊十六滑伯同盟幽¶
　僖二虞晉滅下陽(虢/邑)　　五晉執虞公¶
　　二十二郜子來朝(共四/國)¶
序同姓微國紀曰周家封國八百同姓五十逮乎春秋¶
之始纔三百四十年耳而周之子孫抑何其甚㣲邪小¶
國弱兵介乎强侯之間僅若黒子之著面而地大民衆¶
以臨蕞爾之國奚啻瘠牛之僨豕故郜畏魯衆齊迫燕¶
弱漢陽諸姬楚實盡之虞虢焦滑霍楊韓魏皆姬姓也¶
<pb:KR1e0049_WYG_002-50b>¶
晉皆兼之然則周之子孫安得不日失其序乎嗚呼齊¶
楚之人狡焉思啓封疆至於芟夷併吞固無足怪而同¶
姓大國恃其强力亦往往自尋斧於本支何邪吾觀先¶
王之時大比小强比弱同姓無甚强大之國也宜若不¶
足恃而脉絡聯附垂五六百年而未亡春秋以後小并¶
於大弱并於强同姓無甚弱小之國矣宜可以久立而¶
卒之肱髀分披不能一二百年而天下無復周之子孫¶
論至於此則先王大封同姓之意大小相維之制所以¶
<pb:KR1e0049_WYG_002-51a>¶
為保民長世之道豈可誣哉豈可廢哉¶
　十列國先代之後世紀　陳¶
陳舜之後也周武王克商始封媯滿於陳是為胡公閲¶
世十一至桓公二十有三年為魯隠公元年春秋終始¶
陳十二公當魯昭公八年楚師滅陳五年而復封迄閔¶
公十九年實魯哀十四年後十五年而卒滅於楚¶
　隠元(桓二十/三年)　　　　　四伐鄭　翬㑹伐鄭¶
　桓二㑹稷成宋亂　　　五甲戌己丑鮑卒(厲公/元)¶
<pb:KR1e0049_WYG_002-51b>¶
　　　(甲戌己丑猶十二月再書丙戌也或曰諸侯多/有厯如宋用商厯晉用顓厯魯用周厯日之差)¶
　　　(或者厯/之異歟)　葬桓公　從王伐鄭¶
　　六殺佗(桓公/元)　　　　十一㑹盟折¶
　　十二躍卒(莊公/元)　　　十四宋以伐鄭¶
　　十五㑹袲伐鄭　　　十六㑹伐鄭¶
　莊元林卒(宣公/元)　　　　二葬莊公¶
　　四遇垂　　　　　　五伐衞¶
　　八次郎以俟　　　　十三㑹北杏¶
<pb:KR1e0049_WYG_002-52a>¶
　　十四伐宋　　　　　十五㑹鄄¶
　　十六㑹同盟幽　　　十九結媵婦于鄄¶
　　　伐我西鄙　　　　二十二殺禦冦(敬仲/奔齊)¶
　　二十五女叔來聘　　　友如陳¶
　　二十七㑹同盟幽　　　友如陳葬原仲¶
　僖四㑹侵蔡伐楚　齊執轅濤塗　及江黄伐¶
　　　㑹侵　　　　　　五㑹首止　盟首止¶
　　六㑹伐鄭圍新城遂救許¶
<pb:KR1e0049_WYG_002-52b>¶
　　七㑹盟寗母(世子/款)　　八㑹盟洮¶
　　十二杵臼卒(穆公/元)　　十三葬宣公　㑹鹹¶
　　十四城縁陵　　　　十五會盟牡丘¶
　　　大夫救徐　　　　十六㑹淮¶
　　十九㑹盟齊　　　　二十一㑹盂　㑹盟薄¶
　　二十三楚伐　　　　二十五楚圍納頓子¶
　　二十七圍宋　盟宋　二十八踐土如㑹¶
　　　款卒(共公/元)　　　　　陳子㑹温遂圍許¶
<pb:KR1e0049_WYG_002-53a>¶
　　二十九㑹盟翟泉　　三十三伐許¶
　文二㑹盟垂隴　伐秦　三㑹伐沈¶
　　六行父如　　　　　十三朔卒(靈公/元)¶
　　十四㑹同盟新城　　十五盟扈(傳陳/侯)¶
　宣元楚侵　晉救　　　　㑹棐林伐鄭¶
　　二侵鄭　　　　　　六晉趙盾衛孫免侵¶
　　八楚伐　　　　　　九殺大夫洩冶¶
　　十夏徴舒弑君平國(陳夏舒弑君而自立明/年楚殺夏舒乃復封陳)¶
<pb:KR1e0049_WYG_002-53b>¶
　　十一盟辰陵　　　　　楚殺夏舒¶
　　　楚入納公孫寧儀行父(成公/元)¶
　　十二葬靈公　宋伐　　衛救¶
　成二盟蜀(陳/人)¶
　襄三雞澤袁僑如㑹大夫盟¶
　　四午卒(哀公/元)　葬成公　圍頓¶
　　五㑹吳戚　戍陳　楚貞伐　㑹救　至救¶
　　七楚貞圍　　㑹鄬　　逃歸¶
<pb:KR1e0049_WYG_002-54a>¶
　　十七宋伐　　　　　二十三殺大夫虎寅¶
　　　弟黄自楚歸　　　二十四楚蔡陳許伐鄭¶
　　　宜咎出奔楚　　　二十五鄭舍之入陳¶
　　　鄭夏伐　　　　　二十六楚蔡陳伐鄭¶
　　二十七孔奐㑹宋¶
　昭元㑹晉楚虢　　　　四楚㑹申　楚八國伐吳¶
　　五楚八國伐吳　　　八弟招殺世子偃師¶
　　　溺卒　楚執于貞師殺之　留出奔鄭¶
<pb:KR1e0049_WYG_002-54b>¶
　　　殺大夫過　楚滅執招放越殺孔奐¶
　　　葬哀公(傳是滅陳立穿封戌為陳公後三年楚/滅陳蔡城陳蔡不羮平王即位後封陳)¶
　　　(蔡立悼公之/子吳為陳侯)　　　九叔弓㑹楚于陳　陳災¶
　　十三吳歸于陳(惠公/元)　(自哀公卒五/年而惠公立)¶
　　十八宋衞陳鄭災¶
　　二十三吳敗六國師于雞父獲夏齧¶
　定四吳卒(懐公/元)　㑹召陵侵楚盟臯鼬　葬恵公¶
　　十四楚陳滅頓以牂歸¶
<pb:KR1e0049_WYG_002-55a>¶
　哀元圍蔡　　　　　　六吳伐¶
　　九楚伐　　　　　　十楚結伐　吳救¶
　　十三楚伐　　　　　　盜殺夏區夫¶
序陳世紀曰春秋諸侯迫於從楚者陳蔡一也春秋書¶
蔡事為特略其始末可見者惟六君陳十二公悉著于¶
冊稽其行事視蔡尤詳焉聖人不少假借於宗盟之長¶
而獨未深貶絶於胡公之陳是何邪陳國於荆河之地¶
實邇强楚而逺齊晉其汙於荆蠻或者非其得已試考¶
<pb:KR1e0049_WYG_002-55b>¶
之經共靈以前陳之事中國者十九成哀以後陳之事¶
中國者十一陳之堅於事楚大抵不得不畏楚而中國¶
之易於失陳往往自不能以有陳爾何者陳在春秋之¶
始從王伐鄭猶修勤王之職盟折㑹稷猶與諸侯玉帛¶
之好伐衞伐鄭猶偕諸侯兵車之㑹齊桓之伯自盟幽¶
以至于㑹淮其從齊者九晉文之伯自踐土以至翟泉¶
其㑹晉者三濤塗雖執而首止之盟猶列陳侯穆公雖¶
卒而温之㑹猶序陳子獨宋襄之暴陳始從楚而㑹盂¶
<pb:KR1e0049_WYG_002-56a>¶
之後屢動楚人之兵晉靈之懦陳再與楚而棐林之後¶
始荐勤晉師之討非共靈以前陳之從中國嘗十九歟¶
自少西之難晉不加討楚遂得以專辰陵之盟邲之役¶
晉不振旅宋曽不得以實清丘之言於是陳一意向楚¶
矣蜀之役借曰竊盟而雞澤之集奚復後㑹乃至㑹戚¶
以戍陳固悼公之勤陳也㑹棣城以講陳固悼公之勤¶
陳也而圍頓之師雖嘗勇於從晉逃鄬之行乃尋快於¶
與楚何邪異時歸黄于陳惟曰楚故戮二慶於陳亦惟¶
<pb:KR1e0049_WYG_002-56b>¶
曰楚故招之放過之誅亦惟曰楚故伐鄭伐吳惟楚是¶
賛㑹申㑹虢惟楚是從甚而陳之滅陳之封亦惟楚令¶
是聽蓋無異楚之鄙邑矣末年夫差争伯陳不從楚則¶
又移於從吳終春秋之世獨召陵一㑹暫從於晉他無¶
聞焉非成哀以後陳之從中國者十一歟然楚人争陳¶
之迹不見於齊晉方盛之時而陳人從楚之事乃亹亹¶
相繼於晉楚争衡之日則亦可以求其故矣大抵中國¶
之不抗於楚其説常有二焉志怠者不能為力弱者不¶
<pb:KR1e0049_WYG_002-57a>¶
敢為也吾觀范宣子之言曰楚人改行而疾討陳陳近¶
於楚民朝夕急能無往乎於是不復有事於陳夫晉君¶
方明六卿無缺不能張其威以治楚而安於弃陳者怠¶
孰甚乎中行穆子之言曰不能救陳又不能救蔡物以¶
無親晉之不能又可知矣於是始欲舍陳而救蔡而偃¶
師蒙禍國内無討不能明大義以懐陳而甘於不敢抗¶
楚晉弱孰甚乎由是觀之陳不得不畏楚往往亦中國¶
之自不得以有陳也明矣是則陳以神明之後為周建¶
<pb:KR1e0049_WYG_002-57b>¶
國污於荆蠻亦可以察其情矣兹春秋所以書陳之事¶
獨異於蔡而不至於甚略之歟雖然陳之所以自立其¶
國者果何如邪夫禮義茍明國不畏偪陳之敝政見於¶
經者不一而詩之所載尤深切著明焉蓋陳風九詩言¶
君臣上下之&KR0075;亂者七以蕞爾之陳在荆尸之宇下而¶
立國如此是何怪其奔走於强令而不知弃夏即楚之¶
為恥哉昔滕畏齊楚而孟子告以為善蔡偪於楚曹滕¶
偪於宋而渾罕皆歸咎其無禮使陳人不失其治國之¶
<pb:KR1e0049_WYG_002-58a>¶
道無根本先撥之憂則國無小不可易也荆楚雖大何¶
畏乎¶
　十一列國先代之後世紀　把¶
把夏后之餘也武王克商封東樓公於杞八世為恵公¶
實當春秋之初又八世而春秋終又八世而把亡實見¶
滅於楚後陳之滅三十四年¶
　隠元(恵/公)　　　　　　　四莒伐取牟婁¶
　桓二來朝　入把　　　三㑹郕¶
<pb:KR1e0049_WYG_002-58b>¶
　　十二㑹盟曲池¶
　莊二十五伯姬歸　　　二十七㑹伯姬洮¶
　　　伯姬來　來朝(把入春秋稱侯至是稱子/杜注云為時王所黜也)¶
　僖五伯姬來朝其子　　十三㑹鹹(傳淮夷/病杞故)¶
　　十四城縁陵(遷/把)　　　二十三杞子卒(傳書曰子/杞夷也)¶
　　二十七來朝(用夷禮/故曰子)　　遂入把¶
　　二十八伯姬來　　　三十一伯姬來求婦¶
　文十二來朝¶
<pb:KR1e0049_WYG_002-59a>¶
　成五叔姬來歸　　　　　㑹同盟蟲牢¶
　　七㑹救鄭　　　　　　同盟馬陵(杞桓/公)¶
　　八叔姬卒　　　　　九伯來逆叔姬之喪以歸¶
　　　㑹同盟蒲　　　　十八來朝¶
　襄元㑹次鄫　　　　　六姑容卒　葬桓公¶
　　九㑹伐鄭　同盟戲　十㑹㑹吳柤　㑹伐鄭¶
　　十一㑹伐鄭　同盟亳城北　㑹伐鄭　㑹蕭魚¶
　　十四㑹㑹吳向　　　　㑹伐秦¶
<pb:KR1e0049_WYG_002-59b>¶
　　十六㑹湨梁　大夫盟十八㑹同圍齊¶
　　十九盟祝柯　　　　二十㑹盟澶淵¶
　　二十三㑹沙隨　　　二十三匄卒(文公/元)葬孝公¶
　　二十四㑹夷儀　　　二十五㑹夷儀¶
　　　同盟重　　　　　二十九㑹城把　來盟¶
　　三十㑹澶淵宋災故¶
　昭六益姑卒(平公/元)葬文公十一㑹厥憗¶
　　十三㑹平　　　　　　同盟平¶
<pb:KR1e0049_WYG_002-60a>¶
　　二十四郁釐卒(悼公/元)　　葬平公¶
　　二十六㑹盟鄟陵　　三十二會城成周¶
　定四㑹召陵侵楚盟臯鼬伯卒于㑹(僖公/元)葬悼公¶
　哀八過卒(湣公/元)　　　　　葬僖公¶
序把世紀曰春秋之法僣亂之國不列于諸夏所以辨¶
内外正名實也吳以大伯之後或貶而稱國楚以熊繹¶
之後或黜而書州晉武穆也而或挈晉鄭厲昭也而或¶
挈鄭凡以外之云耳杞先代之後而即東夷豈非春秋¶
<pb:KR1e0049_WYG_002-60b>¶
之所甚貶歟然考之經把之書子者二侯者三人者五¶
伯者二十八筆削褒貶若無定法何也以為時王之所¶
予奪歟則是禮樂征伐猶出於天子而不為東周矣以¶
為因魯史之記而無増損歟則是進退賞罸無假於聖¶
人而習讀問傳者無所質正矣聖人之且進且絀者豈¶
無意哉觀杞之為國偪於莒困於夷自桓公以前獨有¶
魯好孝公以後咸從晉役亦諺所謂蕞爾國也何則春¶
秋之初牟婁之取見陵於莒而曲池之平借助於魯夫¶
<pb:KR1e0049_WYG_002-61a>¶
伐而不敢怨乃求好焉是其偪於莒可知鹹之會諸侯¶
盡行為謀把故縁陵之城諸國雜至亦為謀把故凡以¶
淮夷之病杞而謀之則其困於夷可知也一入於魯而¶
因以求成再朝於魯而繼以蒙討君之朝者六子之朝¶
者一㛰姻之好相繼於再世赴告之禮不替於七君蓋¶
後乎桓公則無是也乃若晉自文公之伯猶未嘗勤把¶
於一役景公之伯亦僅能致把於三㑹而悼公以後從¶
於盟者八從於㑹者十有五鄫之次遂能舉偏師以勤¶
<pb:KR1e0049_WYG_002-61b>¶
伯成周之役遂能偕列國以奬王蓋前乎孝公亦未有¶
是也攷其與四國離合去就之故雖未免於畏偪而周¶
旋於鄰好奔走於伯令猶未至得罪於中國是聖人所¶
為不盡貶於把歟曰非也把先代之後而即東夷文獻¶
不足證聖人深惜之當春秋之季微之小邾猶能誦成¶
王之雅夷之為郯尚能歴記少皥之名官宋先王之後¶
賔祭之禮未至遽亡魯周公之子孫易象春秋之書卓¶
有可見杞亦先代之嗣耆老之賢文物典章之懿亦常¶
<pb:KR1e0049_WYG_002-62a>¶
有一二之足證者乎左氏曰杞用夷禮蓋其廢禮久矣¶
試嘗觀經自莊僖以來㑹于洮而室家之禮廢朝其子¶
而朝廷之禮廢求婦於魯㛰禮失矣逆喪於魯喪禮舛¶
矣先代舊章無一可攷猶謂國有人乎春秋不貶之則¶
廢禮也烏可以不貶遽起而絶之則以先代之後不忍¶
絶也故書侯書伯書子書人因其善惡而著之春秋之¶
法行而聖人之情見矣不然把既廢先王之禮何不直¶
外之而且進且絀哉¶
<pb:KR1e0049_WYG_002-62b>¶
　十二列國先代之後世紀　宋¶
宋微子之後也周公誅武庚分殷餘民封微子於宋傳¶
十三世當穆公七年為魯隠公元年春秋終始宋十三¶
公迄於景公三十六年實魯哀公十四年自景七世偃¶
僣稱王齊魏楚共滅之襄伯中國事在宋伯襄紀餘别¶
為宋世紀云¶
　隠元(穆公/七)盟宿　　　　三和卒(殤公/元)葬穆公¶
　　四遇清　四國伐鄭　　翬㑹伐¶
<pb:KR1e0049_WYG_002-63a>¶
　　五邾鄭伐　　　　　　伐鄭圍長葛¶
　　六取長葛　　　　　八遇垂　盟瓦屋¶
　　十翬㑹伐　　　　　　公敗宋菅取郜取防¶
　　　三國伐戴鄭伐取之¶
　桓二督弑君與夷及大夫孔父(莊公/元)㑹稷成宋亂¶
　　　取郜大鼎于宋　　十一執鄭祭仲¶
　　　㑹盟折㑹夫鍾㑹闞十二㑹盟穀¶
　　　㑹虛㑹龜　　　　　　及鄭伐宋戰宋¶
<pb:KR1e0049_WYG_002-63b>¶
　　十三公㑹紀鄭及戰敗績¶
　　十四以四國伐鄭　　十六㑹曹　㑹伐鄭¶
　　十七及宋衞伐邾¶
　莊二馮卒(閔公/元)　　　　三葬莊公¶
　　五五國伐衞　　　　十侵宋　遷宿¶
　　　齊宋次即敗乗　　十一敗鄑　大水¶
　　十二萬弑君捷及大夫仇牧　萬出奔陳(桓公/元)¶
　　十三㑹北杏　　　　十四齊陳曹伐¶
<pb:KR1e0049_WYG_002-64a>¶
　　　單伯㑹伐㑹鄄　　十五㑹鄄　伐郳　鄭侵¶
　　十六伐鄭　㑹同盟幽十九結及齊宋盟¶
　　　伐我西鄙　　　　二十六㑹伐徐¶
　　二十七㑹同盟幽　　二十八㑹救鄭¶
　　三十二遇梁丘¶
　　　　　(宋大水魯往弔災故書救災恤鄰先王所/以一天下也列國之所以通行而不可已)¶
　　　　　(者許不弔災君子知其先亡春秋之世猶/有先王之遺風者數事若弔災若賑糴若)¶
　　　　　(兵交使在其間/若仇國㑹葬)¶
<pb:KR1e0049_WYG_002-64b>¶
　僖元次聶北救邢　城邢　㑹檉¶
　　二盟貫　　　　　　三㑹陽穀¶
　　四㑹侵蔡伐楚盟召陵　㑹侵陳¶
　　五㑹首止　盟首止　六㑹伐鄭圍新城救許¶
　　七㑹盟寗母　　　　八㑹盟洮¶
　　九御說卒(襄公/元)　　　　㑹葵丘宋子盟葵¶
　　十三㑹鹹　　　　　十四城縁陵¶
　　十五㑹盟牡丘次匡大夫救徐　伐曹¶
<pb:KR1e0049_WYG_002-65a>¶
　　十六隕石五六鷁退飛過都　㑹淮¶
　　十八年至二十三年事見宋伯襄紀¶
　　二十四(成公/元)蕩伯姬來逆婦　殺大夫¶
　　二十七楚圍宋　　　　㑹盟宋¶
　　二十八晉執曹畀宋戰城濮楚敗績¶
　　　㑹盟踐土　㑹温　遂圍許¶
　　二十九盟翟泉¶
　文二㑹盟垂隴　　　　三㑹伐沈　雨螽¶
<pb:KR1e0049_WYG_002-65b>¶
　　七王臣卒(昭/元)　殺大夫　㑹盟扈¶
　　八殺大夫司馬　　　　司成來奔¶
　　九㑹救鄭　　　　　十狄侵¶
　　十一遂如宋　　　　十四㑹同盟新城¶
　　　子哀來奔　　　　十五司馬華孫來盟¶
　　　㑹扈(傳宋/公)　　　　十六宋人弑君杵臼(文公/元)¶
　　十七晉衞陳鄭伐　㑹扈(平/宋)¶
　宣元楚侵　㑹棐林伐鄭　伐鄭¶
<pb:KR1e0049_WYG_002-66a>¶
　　二華元及鄭歸生戰大&KR0068;宋敗績獲華元¶
　　　四國侵鄭　　　　三圍曹¶
　　七㑹黒壤　　　　　九㑹扈　圍滕¶
　　十伐滕　四國伐鄭　十二同盟清丘　伐陳¶
　　十四楚圍　　　　　十五歸父㑹楚于宋¶
　　　及楚平¶
　成二鮑卒(共公/元)　楚盟蜀三㑹伐鄭　葬文公¶
　　四華元來聘　　　　五蔑如宋　㑹同盟蟲牢¶
<pb:KR1e0049_WYG_002-66b>¶
　　六衞良夫侵　　　　七㑹救鄭　同盟馬陵¶
　　八華元來聘　　　　　壽來納幣¶
　　九㑹同盟蒲　　　　　伯姬歸宋¶
　　　行父如宋致女　　十㑹伐鄭¶
　　十三㑹伐秦　　　　十五㑹同盟戚¶
　　　固卒(平公/元)葬共公　華元出奔晉自晉歸宋¶
　　　殺大夫山　魚石出奔楚　㑹㑹吳鍾離¶
　　十六鄭公子喜侵　　　華元㑹沙隨¶
<pb:KR1e0049_WYG_002-67a>¶
　　十七㑹伐鄭　同盟柯陵　㑹伐鄭¶
　　十八楚鄭伐　魚石復入彭城　楚鄭侵¶
　　　㑹同盟虛朾¶
　襄元㑹圍宋彭城　　　　楚壬夫侵¶
　　二鄭伐　三國侵鄭　　㑹戚　豹如宋¶
　　　㑹戚遂城虎牢　　三㑹同盟雞澤及袁僑盟¶
　　五㑹吳戚戍陳　　　　㑹救陳¶
　　七㑹鄬　　　　　　八㑹邢¶
<pb:KR1e0049_WYG_002-67b>¶
　　九宋災　㑹伐鄭　同盟戲¶
　　十㑹㑹吳柤　楚鄭伐　㑹伐鄭戍鄭虎牢¶
　　十一㑹伐鄭　同盟亳城北　楚鄭伐¶
　　　㑹伐鄭㑹蕭魚　　十二楚貞侵¶
　　十四㑹㑹吳向　　　　㑹伐秦　㑹戚¶
　　十五向戌來聘及向戌盟劉¶
　　十六㑹湨梁大夫盟　　㑹伐許¶
　　十七伐陳　華臣出奔陳¶
<pb:KR1e0049_WYG_002-68a>¶
　　十八㑹同圍齊　　　十九盟祝柯¶
　　二十㑹盟澶淵　宿如宋¶
　　二十一㑹商任　　　二十二㑹沙隨¶
　　二十四㑹夷儀　　　二十五㑹夷儀¶
　　　同盟重　　　　　二十六㑹澶淵¶
　　　殺世子痤　　　　二十七九國㑹宋¶
　　　大夫盟宋　　　　二十九㑹城杞¶
　　三十宋災　伯姬卒　叔弓如宋葬共姬¶
<pb:KR1e0049_WYG_002-68b>¶
　　　㑹澶淵宋災故¶
　昭元㑹晉楚虢　　　　四楚㑹申¶
　　六華合比奔衛　　　十成卒(元公/元)¶
　　十一叔弓如宋葬平公　㑹厥慭¶
　　十二華定來聘　　　十三㑹平　同盟平¶
　　十八宋衞陳鄭災　　十九伐邾¶
　　二十曹㑹自鄸出奔宋　亥寧定出奔陳¶
　　二十一亥寧定自陳入南里叛¶
<pb:KR1e0049_WYG_002-69a>¶
　　二十二亥寧定自南里出奔楚¶
　　二十五婼如宋　㑹黄父　佐卒于曲&KR0068;(景公/元)¶
　　二十六葬元公　　　二十七㑹扈¶
　　三十二㑹城成周¶
　定元晉執仲幾于京師　四㑹召陵侵楚盟臯鼬¶
　　六晉執樂祁犂　　　十樂大心出奔曹¶
　　　地出奔陳　　　　　弟辰暨佗彄出奔陳¶
　　十一辰佗彄地自陳入蕭叛　樂大心自曹入蕭¶
<pb:KR1e0049_WYG_002-69b>¶
　　十四衞趙陽出奔　齊㑹洮　衞世子蒯瞶出奔¶
　　　弟辰自蕭來奔　　十五鄭罕達伐¶
　哀三樂祁伐曹　　　　四執小邾子¶
　　五齊伐　　　　　　六向巢伐曹¶
　　七皇瑗侵鄭　圍曹　八入曹以曹伯歸¶
　　九皇瑗取鄭師雍丘　　伐鄭¶
　　十伐鄭　　　　　　十一衛世叔出奔¶
　　十二㑹鄖　向巢伐鄭十三鄭罕達取宋師于嵒¶
<pb:KR1e0049_WYG_002-70a>¶
序宋世紀曰宋先代之後也春秋書宋之事嘗多假借¶
之文若外災不書而宋獨書外異不記而宋獨記凡以¶
異之也列國㑹盟自陳以舜後而嘗後於蔡把以夏餘¶
而嘗不先於邾二百四十二年之中獨宋常書公以列¶
於諸侯之上其尊之也亦至矣春秋之所以拳拳於宋¶
者果何意哉以宋為聖人之故歟則春秋非一家之史¶
不宜獨私宋也以宋爵諸侯之尊歟則州公郭公皆其¶
稱公亦不宜獨予宋也然則謂其封壤之大有加於列¶
<pb:KR1e0049_WYG_002-70b>¶
國歟則地僅比於魯衞民不亢於齊晉謂其兵争之少¶
無得罪於諸侯歟則仇衞敵魯抗齊陵邾治滕虐曹干¶
戈之事殆無以異於他國意者其賢君之多能不替其¶
先代立國之意歟則廢居正之義啓争國之謀基宋之¶
禍者穆也以除害而惡鄭以阻兵而黨衞成穆之亂者¶
殤也扶同惡以成稷之㑹志黷貨以啓鄭之戰踵殤之¶
覆轍者莊也納朔以抗王人之命黨齊以稔善鄰之仇¶
履殤之危禍者閔也㑹北杏以倡從齊之謀遇梁丘以¶
<pb:KR1e0049_WYG_002-71a>¶
固輔齊之好無役不㑹無盟不從此桓公之所以僅稱¶
賢也襄公圖伯不終其事淺矣成公從伯之善不足以¶
蓋從楚之非昭公去宗室之惡適足以稔堅冰之釁文¶
公因國人以有宋雖與晉三盟而猶不忘從楚之好共¶
公之從列國以盟楚雖與晉四㑹而猶不能弭其駕宋¶
之鋒平公不能强公室故魚氏始禍自彭城也元公不¶
能制其大夫故華向召亂由南里也景公不能室其私¶
寵故向魋啓釁入于蕭也反覆十三君之行事亦未有¶
<pb:KR1e0049_WYG_002-71b>¶
可稱而春秋所為拳拳於宋者豈無意乎蓋其故家遺¶
俗流風善政考之春秋未盡亡也然僅有之善旋亦失¶
之何則春秋之季不令之臣專祿周旋何國蔑有而一¶
時諸侯猶曰惟宋事其君也先王之典廢弃不存列國¶
皆是而一時諸侯猶必曰於宋乎觀禮御說之賢稔於¶
諸侯之聞向戌之能卓為諸侯之選孔父之義子哀之¶
清屹然衰世之俗皆有以取貴乎春秋則其人物之著¶
見亦庶㡬無忝於前哲之舊謂其風聲氣習泯無可稱¶
<pb:KR1e0049_WYG_002-72a>¶
固不可也然自司馬不能勝子弟之䜛右師不能明君¶
臣之訓人才之賢無復齒舊異時六禮之獻委於荆楚¶
百牢之餼屈於强吳則典禮亦紊寧復故常甚至大心¶
不輸王粟仲幾不受晉功則宋公之故為諸臣者盡忘¶
之矣彼當時之諸侯猶類曰宋湯之後也曰宋周之客¶
也吁宋之為宋文獻之存者能㡬何哉雖然春秋之所¶
為拳拳於宋者必有意也嘗即商頌之那而考之蓋自¶
微子至於戴公其間禮樂廢壊亦既久矣聖人刪詩收¶
<pb:KR1e0049_WYG_002-72b>¶
拾散亡之後而猶必存其頌聲於三百五篇之末果何¶
說邪思昔成王建㣲子於上公以尹東夏而命之以書¶
一則曰崇德象賢也二則曰率由舊章其崇先代之統¶
重三恪之賔意如此其厚也宋之子孫能修其禮物以¶
率先王之舊則成湯武丁之澤豈遽至於泯然而不繼¶
歟一代文獻之羙豈遽至於蕩然而無足觀歟先儒論¶
聖人存商頌之意以為著三統之相承明王澤之相續¶
是則春秋拳拳尊宋之意不然文獻不足夫子常嘆之¶
<pb:KR1e0049_WYG_002-73a>¶
矣於宋何取乎¶
　¶
　¶
　¶
　¶
　¶
　¶
　¶
<pb:KR1e0049_WYG_002-73b>¶
　¶
　¶
　¶
　¶
　¶
　¶
　¶
　春秋王覇列國世紀編卷二¶

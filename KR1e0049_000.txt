# -*- mode: mandoku-view; -*-
#+TITLE: 春秋王霸列國世紀編
#+DATE: 2015-08-24 22:14:25.148972
#+PROPERTY: ID KR1e0049
#+PROPERTY: BASEEDITION WYG    
#+PROPERTY: JUAN 目錄
<pb:KR1e0049_WYG_000-1a>¶
欽定四庫全書　　　　　經部五¶
　春秋王霸列國世紀編目錄春秋類¶
　　卷一¶
　　　一周王　　　　　　二齊桓¶
　　　三宋襄　　　　　　四晉文¶
　　　五晉襄　　　　　　六晉靈成景厲¶
　　　七晉悼　　　　　　八晉平昭¶
　　　九晉頃定　　　　　十魯¶
<pb:KR1e0049_WYG_000-1b>¶
　　卷二¶
　　　一蔡　　　　　　　二曹¶
　　　三衞　　　　　　　四晉¶
　　　五鄭　　　　　　　六滕¶
　　　七邢　　　　　　　八郕¶
　　　九同姓㣲國　　　　十陳¶
　　　十一杞　　　　　　十二宋¶
　　卷三¶
<pb:KR1e0049_WYG_000-2a>¶
　　　一齊　　　　　　　二許¶
　　　三莒　　　　　　　四薛¶
　　　五邾　　　　　　　六小邾¶
　　　七鄒　　　　　　　八紀¶
　　　九庶爵㣲國　　　　十楚¶
　　　十一吳　　　　　　十二秦¶
　　　十三越　　　　　　十四戎¶
　　　十五狄　　　　　　十六夷狄㣲國¶
<pb:KR1e0049_WYG_000-2b>¶
　　　十七附夷㣲國¶
　　　　(臣/)等謹案春秋王霸列國世紀編三卷宋嘉¶
　　　　定中李琪撰琪字開伯吳郡人其書以諸國¶
　　　　為綱而以其國之事見于春秋者類編為目¶
　　　　前有序後有論斷第一卷為王朝及霸國霸¶
　　　　國之中黜秦穆楚莊而有宋襄又于晉文以¶
　　　　下列自襄至定凡十君而附以魯第二卷為¶
　　　　周同姓之國附以三恪第三卷皆周異姓之¶
<pb:KR1e0049_WYG_000-3a>¶
　　　　國而列秦楚吳越于諸小國後其位置皆非¶
　　　　無故至于譏晉文之借秦抗楚而秦興晉悼¶
　　　　之結吳困楚而吳熾則為徽宗之通金滅遼¶
　　　　而言譏紀侯鄰于讎敵而不能自强則為高¶
　　　　宗之和議而𤼵稱魯于已滅之後至秦漢猶¶
　　　　為禮義之國則自解南渡之文弱亦屬顯然¶
　　　　蓋借春秋以發議非必于經義一一脗合也¶
　　　　然胡安國傳亦借春秋以發議者安國書今¶
<pb:KR1e0049_WYG_000-3b>¶
　　　　既不廢則是書亦可併存矣乾隆四十一年¶
　　　　十月恭校上¶
　　　　　　　總纂官(臣/)紀昀(臣/)陸錫熊(臣/)孫世毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR1e0049_WYG_000-4a>¶
春秋列國世紀編原序¶
春秋一書事變至繁經文至約接王政之末流則可稽¶
世道之升降備伯事之終始則具見中夏之盛衰詳列¶
國之離合則足究人心之聚散夫以二百四十二年之¶
記一百二十四國之行事國各有史晉乘楚杌故典舊¶
章冊書浩博是非紛糾而春秋以萬八千言該之國無¶
不記之事事無不著之實自學者捨經求傳事始繁而¶
晦矣蓋始讀經者睹本末之宏闊而考之於訓辭簡嚴¶
<pb:KR1e0049_WYG_000-4b>¶
之中錯陳迭見未究前後不知據經以覈傳固有按傳¶
而疑經是不能比其事而觀之也琪少竊妄意叙東周¶
十有四王之統合齊晉十有三伯之目舉諸侯數十大¶
國之系皆世為之紀不失全經之文畧備各代之實每¶
紀之後序其事變之由得失之異參諸傳之紀載以明¶
經之所書雖若詳而不遺於事豈能精而有合於理初¶
學問津或有取焉若夫春秋微㫖奥義則不在是深於¶
經者固自知之也此編作於辛亥之冬列國諸紀櫽括¶
<pb:KR1e0049_WYG_000-5a>¶
未竟懼其條目破碎援筆輒止諸老先生每索此書無¶
以復命猶子韶為之補續其未成猥加整比越二十年¶
甫為全書非敢以示學經者姑存其藁於家塾云嘉定¶
辛未秋七月甲子吳郡李琪序¶
